# CEDTReview
รีวิวหลักสูตรปี 1 เทอม 1
## Overview
หลักสูตร CEDT นั้น มีจุดมุ่งหมายให้คุณฝึกงานได้ในปีแรก

ดังนั้นเทอมแรกนี้ จะเน้นเรียนพื้นฐานอย่างไม่ธรรมดา ติดสปีดเร็วเกินจนคนเรียนแทบจะไม่ทัน เนื้อหามีดังนี้:
- Intro2CEDT
- Computer Programming
- Digital Logic (+ Com Arch)
- Discrete Structures
- Data Structure & Algorithm
 
ด้วยความที่มันเรียนเร็ว เรียนยาก เรียนหนัก แต่ละวิชาก็จะมีเกณฑ์การให้ผ่านค่อนข้างง่าย (เมื่อเทียบกับเรียนวิชาเดียวกันในปี 2 ภาคคอมอ่ะนะ)

## Introduction 2 CEDT
วิชาที่เถื่อนและรวดเร็วที่สุด ทำให้คุณรู้ทุกสิ่งเกี่ยวกับคอมพิวเตอร์ ตั้งแต่ machine code, operating system จนไปถึง frontend backend ทั้งหมดนี้ ภายใน 10 คาบเท่านั้น ผ่านการเรียนแบบ activity based กับกลุ่มใหม่ๆที่สุ่มมา

**จุดเด่น:** ได้ลองทำอะไรที่ไม่เคยทำมาก่อน หลายๆ อย่าง ผ่านการเรียนแบบเน้นเป็นกิจกรรม

**จุดด้อย:** มีการสุ่มกลุ่ม ซึ่งอาจจะทำให้ทำงานง่ายไปเลย หรือยากไปเลยได้ เรียนรู้เรื่องบ้าง ไม่รู้เรื่องบ้าง

## Computer Programming
หรือที่เราเรียกกันว่า "คอมป็อก" เรียนพื้นฐานการเขียนโปรแกรม ภาษา C++ (จะแตกต่างกับวิศวะภาคอื่นในจุฬาที่เรียน python) โดยจุดมุ่งหมายคือ "ทำยังไงก็ได้ให้โค้ดรันถูกต้อง" ซึ่งแน่นอนเลยว่าโจทย์ค่อนข้างซับซ้อน มีขั้นตอนการทำ หรือมีความเรื่องมากอยู่ค่อยข้างมาก (เมื่อเทียบกับค่าย 1 สามเสน) รูปแบบการเรียนจะเป็นการเช็คชื่อ และทำโจทย์ในคาบ (Lab) แต่ให้เรียนเองผ่านคลิปอ.นัทที (ของดี)

**จุดเด่น:** โจทย์ซับซ้อน หลากหลาย และได้ฝึกการเขียนโปรแกรมพื้นฐานในหลายๆด้าน

**จุดด้อย:** วิชานี่ค่อนข้างต้องเสียเวลามาเช็คชื่อ

แต่มี ***placement test*** นะ สิ่งที่จะทำให้คุณมีเวลาว่างขึ้น ไม่ต้องเข้าคาบ และผ่านโดยได้ excellent badge มันมีเลย โดยเป็นข้อสอบ exempt ที่มีความยากเหมือนปลายภาค สำหรับคนที่เคยผ่านการเขียน C++ มาแล้ว เป็นสิ่งที่น่าลองมากๆ

ว่าแต่เราได้กล่าวถึง "Excellent Badge" มันคืออะไรกันนะ? เนื่องด้วยเทอมนี้มีแค่ผ่าน (S) กับไม่ผ่าน (U) จึงมี badge พิเศษที่ให้กับคนที่ได้คะแนนยอดเยี่ยมในแต่ละวิชา อย่างเช่น ได้คะแนน Top 10% หรือทำโปรเจกต์พิเศษได้ ก็คล้ายๆได้ A แหละ ซึ่งจะสามารถโชว์ได้เวลาไปสมัครงานกับบริษัท (แต่จะมีผลมากขนาดไหนนั้น ไม่แน่ใจเหมือนกัน เดี๋ยวมารีวิวให้ทีหลัง) ถ้าเกิดเราอยากเรียนให้สนุก ท้าทายตัวเองขึ้นมา ก็เอา Badge มาเป็นเป้าหมายได้

## Discrete Structure
วิชาเลขที่เรียนเกี่ยวกับความไม่ต่อเนื่อง เลขหลายๆอย่างที่ไม่ใช่แคลคูลัส และเป็นเนื้อหาที่เราอาจจะเคยเรียนตั้งแต่ประถมแล้ว แต่คราวนี้มาเรียนทฤษฎีและการพิสูจน์ที่ใช้ได้สำหรับทุกกรณี เนื้อหามี Set, Function, Proof, Graph, Tree, Counting, Recurrance Relations, และ Number Theory รูปแบบการเรียนจะเป็นคอร์ส ดูคลิปแล้วทำแบบฝึกหัด แล้วมาสอบ Quiz 4 ครั้ง

**จุดเด่น:** ก็เป็นวิชาที่เรียนแล้วได้ใช้ทันทีทันใจมากๆ สามารถบูรณาการกับวิชาอื่นได้ทันที เช่น boolean algebra ไปใช้ใน Digital Logic และ tree ไปใช้ใน data structure ได้ต่อเนื่อง ทันทีเลย

**จุดด้อย:** เป็นคาบออนไลน์หมดเลย ซึ่งต้องมีวินัยกับตัวเองในการเรียนนิดนึง และก็ระบบดูคลิปค่อนข้าง strict แต่ก็ยังโกงระบบได้

## Digital Computer Logic
เรียกสั้นๆว่า DigLo เป็นวิชา hardware เรียนเกี่ยวกับระบบพื้นฐานของคอมพิวเตอร์เรื่องการต่อวงจรและตรรกศาสตร์ ผ่าน simulation (และมีต่อวงจรจริงด้วย) โดยวิชานี้จะเน้นโปรเจกต์ อย่างปีนี้ให้ทำ CPU จากการต่อโลจิค
วิชานี้นับเป็นวิชาที่เนื้อหาเร็วที่สุดแล้วก็ได้ มีแค่ 11 คาบในช่วง 5 สัปดาห์เพราะวันหยุดเยอะ แต่ยังมีวิชาลับซ่อนตัวอยู่อีกด้วยก็คือ Computer Architecture เรียน 9 บทใน 3 วัน!!! ซึ่งวิชานี้จะอยู่ในรูปแบบ Lecture เช้า และ Lab เช็คชื่อบ่าย

**จุดเด่น:** เวลาเรียนเข้าไม่เหนื่อยมาก อาจารย์สอนดี เน้นโปรเจกต์และการทำ Lab ที่สนุก แตกต่างจากการเขียนโปรแกรม

**จุดด้อย:** Com Arch เป็นวิชาที่ย่อยเร็วมากๆ ซึ่งจะทำให้คนเรียนไม่สามารถเข้าใจเนื้อหาได้ ถึงจะผ่านวิชาก็ตาม (ควรแยกวิชา ไม่ก็เพิ่มเวลา)

มี Excellence Badge สำหรับคะแนนสอบสูงสุด คะแนนรวมสูงสุด หรือทำโปรเจกต์เสร็จกลุ่มแรกๆ

## Data Structure and Algorithm
Data Structure: เรียนลึกเกี่ยวกับโครงสร้างข้อมูลเช่น Vector, Queue, List, Tree, Heap ใน C++ ซึ่งการเรียนจะเน้นเป็นการทำความเข้าใจ library class และ syntax แปลกๆต่างๆที่อยู่ในแต่ละโครงสร้าง แล้วนำมา implement function ต่างๆ ตามที่โจทย์ต้องการ วิชานี้ก็เรียนค่อนเร็วมาก วันละเรื่องภายใน 2.5 week รูปแบบ lecture เช้าและเช็คชื่อบ่าย

Algorithm: วิชาสุดท้ายของเทอม ที่ยากที่สุด และสนุกที่สุด ก็คือสอวน.คอมค่าย 2 นั่นเอง 5555 การออกแบบ algorithm ให้ทำงานถูกต้องและเร็วทันเวลา ซึ่งเป็นวิชาที่ต้องใช้เกือบทุกเรื่องที่เรียนมา ทั้งคณิตศาสตร์ โครงสร้าง รวมไปถึงการมองโจทย์ให้ออกด้วย (เซ้นส์) ซึ่งจะเรียนอย่างเมามันส์ในระยะเวลาเพียง 2 อาทิตย์เท่านั้น

**จุดเด่น:** ได้ฝึกการอ่านโค้ดของคนอื่น ได้ฝึกความรอบคอบมากๆ และเข้าใจโครงสร้างแบบจริงๆ เพราะถ้าประมาทเพียงจุดเดียว อาจทำให้คะแนนหายไปเกินครึ่งเลยก้ได้ ซึ่งโจทย์แต่ละข้อ จะทำให้เราเข้าใจแต่ละส่วนของโค้ด และรอบคอบมากขึ้น

**จุดด้อย:**  และอาจารย์แต่ละคนเฉลยและสอนคนละแบบกัน อาจจะเข้าใจยากถ้ามาเรียนสด หรือบางทีก็ไม่มีคาบสดไปเลย และก็ไม่มีคลิปเฉลย
โจทย์ วิชานี้อาจจะทำให้ไม่มั่นใจว่าควรเรียนสดหรือเรียนคลิปดีกว่ากัน 
